# Maalisuora

## 6.10.2024

## a) Hei maailma x3

> Klo 21:10, tehtävän aloitus

Tuttuun tapaan virtuaalikone tulille, ja komento `sudo apt-get update`. Tehtävänantona oli ajaa "Hei maailma" kolmella eri kielellä. Valitsin kieliksi Pythonin, Bashin ja C++. Ohjeet löytyi Tero Karvisen artikkelista (lähde: Tero Karvinen, https://terokarvinen.com/2018/hello-python3-bash-c-c-go-lua-ruby-java-programming-languages-on-ubuntu-18-04/).

**Python**

Olin jo tunnilla ehtinyt luomaan kansion code, jonka sisään ehdin tehdä helloworld.py -tiedoston, joten tarkistin sen sisällön ja ajoin sen.

![image](https://github.com/user-attachments/assets/02970669-12af-4e42-a3c2-abfc92e7d019)

**Bash**

Loin code-kansioon uuden kansion nimeltä bash, ja loin sinne tiedoston microlla (pienellä kirjoitusvirheellä). Tarkistin sisällön ja ajoin sen.

![image](https://github.com/user-attachments/assets/1b8038ef-c49f-4c8f-96a7-2c82a8219d69)

**C++**

Loin code-kansioon uuden kansion nimeltä cplus, ja loin sinne microlla tiedoston. Tarkistin sisällön, käänsin sen koneelle ymmärrettävään muotoon, ja ajoin sen.

![image](https://github.com/user-attachments/assets/15773d4e-5609-406a-9cac-c9c01ca483ba)

> Klo 21:23, tehtävä valmis


## b) Linuxiin uusi komento kaikkien käyttäjien ajettavaksi

> Klo 21:24, tehtävän aloitus

Tehtävänä oli tehdä Linuxiin uusi komento kaikkien käyttäjien ajettavaksi. Päätin toteuttaa saman komennon kuin Teron ohjeessa (lähde: Tero Karvinen, https://terokarvinen.com/2007/12/04/shell-scripting-4/).

Loin ensin uuden kansion nimeltä shell, ja loin sinne ohjeen mukaisen tiedoston, sillä muutoksella että tein tiedoston microlla, ja laitoin pwd-komennon ensin ja vasta sen jälkeen ls-komennon. Kokeilin toimiiko sen ajo suoraan luodussa kansiossa, ja hyvin toimi.

![image](https://github.com/user-attachments/assets/7a4bea85-af04-4144-81f0-f88555be44f3)

Jotta kaikki käyttäjät voivat ajaa komentoa missä tahansa kansiossa, kopion tiedoston /usr/local/bin/ -kansioon komennolla `sudo cp pwdls /usr/local/bin/`. Testasin ajaa komentoa kotikansiossani, eikä ensin toiminut. Huomasin ajavani komentoa väärin, ja kun ajoin sitä oikealla tavalla (eli ilman ./), se toimi parissakin eri kansiossa.

![image](https://github.com/user-attachments/assets/303ab88f-7f73-400a-aa59-7edd16be71e6)

> Klo 21:32, tehtävä valmis ja pienen tauon paikka

## c) Ratkaise vanha arvioitava laboratioharjoitus soveltuvin osin

> Klo 21:42, tehtävän etsintään

Selailin aiempia labroja, ja päädyin tähän tehtävään: https://terokarvinen.com/2024/arvioitava-laboratorioharjoitus-2024-linux-palvelimet/.

Skippasin kohdat a-c, joissa luotiin raportille pohjaa ja tiivistelmää tehdystä tehtävästä, sillä luon raporttia tähän samalla kun teen.

### d) 'howdy'

Aloitin siis kohdasta d, jossa pyydetään tekemään kaikkien käyttäjien käyttöön komento "howdy", joka voi tulostaa mitä tahansa tietoa, muuta kuin "hei maailma". Samankaltainen tehtävä siis kuin äsken tekemäni.

Tein uuden "howdy"-nimisen tiedoston /code/shell/ -kansiooni. Halusin sen tulostavan päivämäärän, joten etsin siihen ohjeet. Ohje löytyi nixCraftin sivuilta (lähde: nixCraft, https://www.cyberciti.biz/faq/unix-linux-getting-current-date-in-bash-ksh-shell-script/).

Unohdin ensin laittaa oikeudet kuntoon, mutta sen jälkeen komennon ajo sujui ongelmitta. Tulostin terminaaliin näkyviin vielä tiedoston sisällön.

![image](https://github.com/user-attachments/assets/b73f0987-8de6-44ef-8b6e-ba5b2cdd7091)

Lisäsin komennon vielä kaikkien käyttäjien käytettäväksi missä tahansa hakemistossa komennolla `sudo cp howdy /usr/local/bin/`, ja testasin sen toimintaa kotikansiossani.

![image](https://github.com/user-attachments/assets/a677ede9-dd05-49e7-b27b-089a2bffd645)

> Klo 22:01, tämä osio valmis, seuraavan kimppuun

### e) Etusivu uusiksi

Seuraavassa tehtävässä pyydettiin asentamaan apache, luomaan yritykselle uudet kotisivut joiden tulee näkyä localhostissa, ja joita tulee päästä muuttamaan ilman sudo-oikeuksia. Apache minulta jo löytyikin, joten sen asennuksen ohitin ja aloitin uusien kotisivujen luonnista. Katsoin tueksi ohjeet omasta raportistani h3.md (lähde: https://github.com/koskinene/linux-course/blob/main/h3.md).

Lisäsin uuden name based virtual hostin komennolla `sudoedit /etc/apache2/sites-available/aikakone.com.conf`.

![image](https://github.com/user-attachments/assets/e310678c-88bd-43e4-9911-4ba65aaec70c)

Tämän jälkeen otin uuden tiedon käyttöön komennolla `sudo a2ensite aikakone.com` ja potkaisin apachen uudelleen käyntiin komennolla `sudo systemctl restart apache2`.

Loin kansion kotihakemistooni, johon loin index.html -tiedoston. Testasin toimintaa curlilla, ja uusi etusivu toimi heti.

![image](https://github.com/user-attachments/assets/883921e5-e8a4-4ad3-a32f-fb4817c8f425)

Koskaan aiemmin ei ole mikään mennyt näin helposti, ja epäilinkin että jotain on varmasti vialla. Muistelin yhdellä tunnilla jonkun kurssikavereista sanoneen, että jos sites-enabled -kansiossa on useita sivuja, käyttää localhost aakkosissa ensimmäistä. Päätin käydä vielä varmistamassa, mitä kansiossa on tällä hetkellä. Siellä oli vielä viime viikon tehtävästä kaksi eri sivua, jotka varulta otin pois käytöstä. Vieläkin localhost toimii, joten mennään tällä eteenpäin.

![image](https://github.com/user-attachments/assets/a938d010-6ae9-4cc5-8db2-1397d0e25979)

Testasin toiminnan vielä selaimen puolella, sielläkin kaikki kunnossa.

![image](https://github.com/user-attachments/assets/824ac33a-7de6-435a-96d4-3ee968adc3fb)

Kävin vielä muokkaamassa etusivun sisältöä tavallisena käyttäjänä, ilman sudoa, ja testasin curlilla, onhan etusivu päivittynyt.

![image](https://github.com/user-attachments/assets/076983af-d0b3-4704-90dc-20bfbbc7ecde)

> Klo 22:24, epäilyttävän nopeasti tehtävä OK, seuraavan kimppuun

### g) Salattua hallintaa

Tehtävässä piti asentaa SSH-palvelin, tehdä sinne uusi käyttäjä ja automatisoida SSH-kirjautuminen julkisen avaimen menetelmällä.

SSH-palvelin minulla taas jo olikin asennettuna, joten ensin uuden käyttäjän luontiin. Löysin ohjeet Linuxizen sivuilta ja käyttäjän luonti onnistui ongelmitta adduser -komennolla (lähde: Linuxize, https://linuxize.com/post/how-to-add-and-delete-users-on-debian/).

![image](https://github.com/user-attachments/assets/fcd765ac-27bb-4e62-a55c-f7cf67a8b51c)

Seuraavaksi ajattelin testata kirjautumista toisessa terminaalissa komennolla `erikate@localhost`, ja pääsin kirjautumaan.

![image](https://github.com/user-attachments/assets/74662fa1-4d9c-48ec-9482-6131c61f732c)

Seuraavaksi aloitin kirjautumsien automatisoinnin julkisen SSH-avaimen avulla. Hain muistille tukea omista muistiinpanoistani h5.md (lähde: https://github.com/koskinene/linux-course/blob/main/h5.md).

Komennolla ssh-keygen en päässyt kovin pitkälle, sillä olen käyttäjälle erikak jo ottanut käyttöön SSH-avaimen omalle palvelimelle kirjautumiseen, enkä halunnut päällekirjoittaa tätä.

![image](https://github.com/user-attachments/assets/bd917dda-47f6-48b6-8693-f7104c875f29)

Löysin artikkelin, jossa neuvottiin kuinka saisi kaksi julkista SSH-avainta samalle koneelle, mutta päätin jättää tämän tekemättä, kun se ei varsinaisesti ollut tehtävänantona (lähde: Kat Connolly, https://connkat.medium.com/setting-up-multiple-ssh-keys-on-one-computer-75f068d972d9).

Päätin jättää tehtävän tähän. Julkisen SSH-avaimen käyttöönotto olisi tapahtunut komennolla `ssh-keygen`, jonka jälkeen SSH-avain kopioidaan sinne palvelimelle, johon kirjautuminen halutaan automatisoida komennolla `ssh-copy-id kayttajanimi@palvelimeniposoite`. Tämän jälkeen kirjautuminen toimii ilman salasanaa komennolla `kayttajanimi@palvelimeniposoite`.

> Klo 22:50, tehtävä valmis, pieni tauko tähän väliin

### h) Djangon lahjat

> Klo 23:01

Päätin vaihtaa tätä tehtävää varten äsken luomani erikate -käyttäjän puolelle, jotta omalle tunnukselleni aiemmin luodut Django -projektit eivät sotke tehtävää.

Aloitin tehtävän Tero Karvisen ohjeen mukaan (lähde: Tero Karvinen, https://terokarvinen.com/2022/django-instant-crm-tutorial/) virtualenvin asennuksella. Sehän ei niin helposti onnistunutkaan, sillä luomani erikate-käyttäjätunnus ei ollut sudo-ryhmässä. 

![image](https://github.com/user-attachments/assets/ecdab9eb-e90a-4ed8-b8f5-1c5177c26dce)

Päätin palata oman käyttäjäni puolelle, ja tehdä tehtävän soveltuvin osin. Palasin terminaalissa omaan käyttäjääni komennolla `exit`, ja skippasin tehtävänannon kehitysympäristön asennuksen, jonka tein viime viikon tehtävässä. Vaihdoin itseni virtuaaliympäristön puolelle, ja tarkistin vielä Djangon version.

![image](https://github.com/user-attachments/assets/4d4d7fb7-08c4-4a31-8306-143ff9ec5de1)

Loin uuden Django-projektin, ja käynnistin serverin. Testasin toimintaa selaimen puolella, ja esiin tuli Djangon perusnäkymä, eli uuden projektin luonti onnistui.

![image](https://github.com/user-attachments/assets/1bca4862-115b-4a2e-b5e2-02019e99d9fc)

Stoppasin serverin painamalla Ctrl+C. Seuraavaksi päivitin tietokannat komennoilla `./manage.py makemigrations` ja `./manage.py migrate` ja loin valmiiksi uuden salasanan superuserille komennolla `pwgen -s 20 1`. Seuraavaksi loin superuserin.

![image](https://github.com/user-attachments/assets/a2a21d4a-a442-4cff-96cb-a38690713560)

Käynnistin serverin uudestaan komennolla `./manage.py runserver`, ja testasin selaimessa, että http://127.0.0.1:8000/admin/ toimii, ja kirjautuminen onnistuu, eikä ongelmia ilmennyt.

![image](https://github.com/user-attachments/assets/b1d0255c-7353-4b39-bf01-4475d179d5fc)

Loin tehtävänannon mukaisesti seuraavaksi käyttäjätunnukset Erkille, jolla ei ole ylläpito-oikeuksia. Tein tämän nettiselaimen puolella. Klikkasin kohdasta "Users", ja valitsin oikealta yläkulmasta "Add user". Täytin käyttäjälle käyttäjänimen sekä salasanan, ja tallensin tiedot painamalla alareunasta "Save and continue editing", jonka jälkeen näkymään tuli myös oikeudet, ryhmät ja luvat. Oikeuksiin en tehnyt muutoksia, jolloin Erkki on normaalikäyttäjä.

![image](https://github.com/user-attachments/assets/58644932-6616-4135-b240-1615fba499fa)

Stopparin serverin, ja lähdin luomaan tietokantataulua Assistants soveltaen Teron ohjetta. Käynnistin crm-appin, ja lisäsin crm:n myös settings.py -tiedostoon kohtaan INSTALLED_APPS. Loin mallin, johon loin ohjeesta poiketen Assistants -luokan, jolla on attribuutttina nimi. 

![image](https://github.com/user-attachments/assets/c229ce62-74e7-4d15-99b3-efbcacb18873)

Päivitin tietokannan ja tein tarvittavat muutokset crm/admin.py -tiedostoon, jotta luotu tietokanta tulee näkyviin admin-näkymään.

![image](https://github.com/user-attachments/assets/c86ef260-caad-4bb7-b08b-7f2e4ce9f199)

Käynnistin serverin komennolla `./manage.py runserver`, mutta sain listan virheilmoituksia. Alimpana virhe kertoi, että olin unohtanut lisätä admin.py -tiedostoon rivin, jossa models importoidaan.

![image](https://github.com/user-attachments/assets/05b116a5-0c9d-4397-b226-15c64ededa0e)

Kävin siis lisäämässä admin.py -tiedostoon rivin 2.

![image](https://github.com/user-attachments/assets/9cc3bcd6-8321-44f1-9b27-82507365aaed)

Serverin käynnistyksessä uusi virhe, jossa herjattiin kirjoitusvirhettäni riviltä 4, joten kävin korjaamassa sen vielä oikeaksi. (Oli typo "Assistants" -sanassa.)

![image](https://github.com/user-attachments/assets/ce2c0b83-a9b2-463e-9ca1-3ba85fa96348)

Nyt serveri käynnistyi normaalisti, ja admin -näkymässä näkyi juuri luotu Assistants-taulu. Koska laitoin models.py -tiedostoon luokan nimeksi "Assistants", enkä yksikössä "Assistant", on taulun nimi "Assistantss".

![image](https://github.com/user-attachments/assets/a979e058-71f7-448d-aab6-fe19c4519057)

Loin yhden objektin tauluun, ja kävin muuttamassa listaukseen näkyville nimen, vaikka sitä ei varsinaisesti tehtävänannossa pyydettykään. Lisäsin siis models.py-tiedostoon 2 alinta riviä.

![image](https://github.com/user-attachments/assets/fa61eda1-5c34-4a67-9fc2-c1ad3f00a9f5)

Nyt nettiselain näyttää nätisti luomani tiedot.

![image](https://github.com/user-attachments/assets/b6a342eb-a98e-4ae9-85e1-99af4cedad84)

> Klo 23:49, tehtävä paketissa

Päätin tässä kohtaa myös täysin mielivaltaisesti skipata tehtävän h) Tuotantopropelli, koska en usko ehtiväni labrassakaan viimeisen tehtävän kimppuun, saatika tekemään tuotantotyyppistä asennusta Djangosta, kun siihen viimeksikin meni kaikkine ongelmineen t o d e l l a monta tuntia.

- Erika Koskinen

---

Tätä dokumenttia saa kopioida ja muokata GNU General Public License (versio 2 tai uudempi) mukaisesti. http://www.gnu.org/licenses/gpl.html

Pohjana Tero Karvinen 2024: Linux Palvelimet 2024 alkusyksy, https://terokarvinen.com/linux-palvelimet/.
