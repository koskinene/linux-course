# Nimekäs

## 20.9.2024

## a) Kotisivu

> Klo 21:15

Aloitin laittamalla virtuaalikoneeni päälle ja antamalla tutun komennon terminaalissa, eli `sudo apt-get update`. Seuraavaksi otin etäyhteyden virtuaalipalvelimeeni komennolla `ssh erikak@165.232.86.216` ja ajoin siellä saman `sudo apt-get update`-komennon.

Palasin takaisin virtuaalikoneeni terminaaliin komennolla `exit`. Kertasin hetken omia muistiinpanojani ja tehtävänantoa, ja päätin aloittaa sivujen luomisesta. Ohjeeksi otin Tero Karvisen tutun ohjeen nimiporjaisten virtuaalipalvelimien käyttöönotosta (lähde: Tero Karvinen, https://terokarvinen.com/2018/04/10/name-based-virtual-hosts-on-apache-multiple-websites-to-single-ip-address/).

Loin alkuun kansion, johon sivut voin tehdä. Nimesin kansion hieman eri tavalla jotta itse erottaisin paremmin missä kansiossa uudet sivut sijaitsevat. 

![image](https://github.com/user-attachments/assets/97267862-f202-4179-b47f-fb05b480e713)

Seuraavaksi siirryin kansioon, ja aloitin luomaan etusivua micron kanssa.

![image](https://github.com/user-attachments/assets/e923ca30-4dfe-4d14-bb0b-67d5691a2603)

Pohjana käytin Tero Karvisen lyhyttä HTML5 -sivupohjaa (lähde: Tero Karvinen, https://terokarvinen.com/2012/short-html5-page/).

![image](https://github.com/user-attachments/assets/29b09b17-8c71-474f-b1b3-0fd0f4eed6bb)

Tallensin tiedoston painamalla Ctrl+S ja poistuin tekstieditorista painamalla Ctrl+Q. Seuraavaksi loin seuraavan tiedoston komennolla `micro aboutme.html`, ja tein sinne lyhyen html-sivun samaisen Teron pohjan mukaan.

Viimeisenä tiedostona loin contact.html -sivun samalla komennolla ja pohjalla kuin edellisetkin. 

![image](https://github.com/user-attachments/assets/914d3655-f20b-4870-b853-92d564ddbfef)

Vielä pitäisi saada sivut linkittymään keskenään, ja tässä vaiheessa piti turvautua jo Googlen apuun, ei ollut muistissa pysynyt tarkalleen linkkaukset toiseen tiedostoon. Apuja löytyikin W3Schoolsin ohjeista, joten loin yhteydet tiedostojen välille (lähde: W3Schools, https://www.w3schools.com/html/html_links.asp).

![image](https://github.com/user-attachments/assets/30751f2f-6dc2-47ae-bef8-9efc4986b8e9)

Kahdelle muulle sivulle laitoin linkin takaisin etusivulle.

![image](https://github.com/user-attachments/assets/b4682c06-7f9d-4340-882d-a9409dec3b9c)

> Klo 21:54, pienen tauon paikka.

> Klo 22:22, takaisin tehtävän kimppuun.

Seuraavaksi halusin siirtää tiedostot virtuaalipalvelimelle, ja jatkaa siellä hommia. Etsin netistä tietoa, miten Teron vinkeissä mainittu scp -toiminto toimii, ja löysin hyvin Mediumin artikkelin aiheesta. SCP muodostuu sanoista **Secure Copy Protocol**. Toiminnolla voi siis ssh-yhteyden kautta helposti ja turvallisesti kopioida tiedostoja host-koneen ja virtuaalikoneen (tai tässä tilanteessa virtuaalikoneen ja -palvelimen) välillä (lähde: Ashish Singh, https://ashishnoob.medium.com/efficient-file-transfer-in-linux-scp-and-rsync-3e2b877c6bfd).

Selvitin vielä, mitä Teron vinkissä mainittu **-r** komennossa tekee, joten avasin manuaalin terminaalissa komennolla `man scp`. Sieltä löysin tiedon, että -r lisäys komennossa kopioi koko kansion, kun Mediumin ohjeessa mainitaan vain tiedostojen kopioinnista.

Mediumin ohjeessa annettiin hyvät esimerkkikomennot riippuen siitä kummin päin tiedostoja halutaan siirtää (paikallisesta virtuaaliselle koneelle vai toisinpäin), ja päätin testata suorilta komentoa. Mietin ensin, tulisiko vastaava kansiorakenne ensin luoda myös virtuaalipalvelimelle, mutta ajattelin ensin kokeilla kopiointia (kerta -r lisäys kopioi koko kansion eikä pelkkää tiedostoa), mutta ei onnistunutkaan suorilta.

![image](https://github.com/user-attachments/assets/cb981f68-940b-4876-887a-2306e8cff789)

Virheilmoituksesta huomaan, että unohdin kauttaviivan erikakoskinen.com -jälkeen, joka on kansion nimi, eikä tiedoston nimi, ja siksi kyseistä tiedostoa ei varmasti löydy. Virheilmoituksen toinen rivi mielestäni viittaa siihen, ettei kansiota löydy, tai sitten ongelmana tässäkin on puuttuva kenoviiva. Kokeilin vielä oikeilla kenoviivoilla komentoa uudelleen, mutta samalla tuloksella.

![image](https://github.com/user-attachments/assets/554dbcec-83de-4117-97cb-007caae96d28)

Nopealla googlettelulla polkuni on selkeästi väärä, eli ilmeisesti kansion ilmoittamiseen riittäisi pelkästään tuo erikakoskinen.com/ (lähde: Stack Overflow, https://stackoverflow.com/questions/26346277/scp-files-from-local-to-remote-machine-error-no-such-file-or-directory). Päätin siis lyhentää virtuaalikoneen polkua samalla, ja kokeilla komentoa vielä uudestaan. Vieläkään ei kansiota löytynyt, mutta nyt sentään virheilmoitus muuttui.

![image](https://github.com/user-attachments/assets/5195b124-6d28-4369-bdfc-229b1eaacd1a)

Luin lisää Stack Overflown keskusteluketjua ja kokeilin komentoa vielä hiukan eri tavalla, mutta edelleenkään siirto ei onnistu. 

![image](https://github.com/user-attachments/assets/e1f80e03-1108-48bd-b3e6-e6cf849c6f2f)

Päätin tässä vaiheessa käydä luomassa virtuaaliserverille kansiorakenteen valmiiksi, johon kopiointi tapahtuisi. Kirjauduin siis virtuaalipalvelimeen, ja loin kansion kotikansioon.

![image](https://github.com/user-attachments/assets/350a8f44-3c9b-48ec-9d5f-ca15fdaba3fc)

Siirryin exit-komennolla takaisin virtuaalikoneelle ja kokeilin komentoa vielä kerran uudestaan, tuloksetta.

![image](https://github.com/user-attachments/assets/02f21577-3b24-4228-ba29-970b59ec0270)

En siis jostain syystä nyt saa oikeaa kansiorakennetta ilmaistua komentoon. Kokeilin mennä vielä public_sites -kansioon, ja tehdä kopiontia sieltä käsin, mutta ei edelleenkään onnistunut.

![image](https://github.com/user-attachments/assets/b5f87efd-e73f-4999-95eb-bc29490b34c3)

Oli aika kysyä apua chatGPT:ltä. Selitin ongelmani, ja kerroin virheilmoitukset promptina. Sain vastaukseksi muutaman yleisen ongelman, jota testata, ja lähdin niillä etenemään. Ensimmäisenä testasin, että onhan varmasti polku oikea, vaikka tämän olin testannut jo aiemminkin. Polku toimii, ja näyttää kansion sisällön, eli tässä ei virhettä ole.

![image](https://github.com/user-attachments/assets/79a2583c-4a4b-4803-b690-2301bf32d323)

Seuraavana pyydettiin varmistamaan, että SSH-yhteys virtuaalipalvelimelle toimii. Tämä on tullut testattua jo alussa, kun päivitin sovellukset ja äsken, kun loin sinne kansion. Testasin silti vielä uudelleen palvelimelle kirjautumista, eikä ongelmia ilmennyt. Tulin exitillä pois palvelimelta, ja varuilta vielä suljin koko terminaalin.

Kokeilin komentoa uudestaan ja jostain syystä nyt ei ongelmaa ilmennyt? En ole ihan varma mitä tein eri tavalla, ja mistä onnistuminen johtui. Epäilen sitä, että tein tässä välissä kansiorakenteen virtuaalipalvelimen puolelle, jolloin siitä ei tullut virhettä, mutta varma en voi tietenkään olla.

![image](https://github.com/user-attachments/assets/30721719-e5ba-4953-8927-ea5d0b5b9545)

Kävin vielä palvelimen puolella testaamassa, onhan tiedostot siirtyneet oikein, ja siellähän ne. Kävin vielä avaamassa yhden html-tiedoston, ja ennallaan näytti olevan. Kopiointi oli siis viimein onnistunut!

![image](https://github.com/user-attachments/assets/c53e6b42-e75c-4225-aefa-8454b11af474)

> Klo 23:30

Seuraavaksi lähdin selvittämään, miten saisin luodut sivut näkymään vuokraamallani www.erikakoskinen.com -sivustolla. Kävin tarkistamassa, missä polussa nykyiset sivut ovat.

![image](https://github.com/user-attachments/assets/cda18240-2cb1-4ceb-a29d-ec4074c51310)

Jouduin palaamaan toissa kerran ohjeisiin ja hieman pyörittelemään sitä, miten saan luodut sivut yhdistettyä jo nykyisen, käytössä olevan domainiin. Ajattelin kokeilla alkuun luoda "uutta" virtual name hostingia, Teron ohjeen mukaan (lähde: Tero Karvinen, https://terokarvinen.com/2018/04/10/name-based-virtual-hosts-on-apache-multiple-websites-to-single-ip-address/). Aloitin komennolla `sudoedit /etc/apache2/sites-available/erikakoskinen.com.conf` ja syötin tiedot micron kautta.

![image](https://github.com/user-attachments/assets/3bcc49b4-e983-4dbb-9d32-64bddf6b3d71)

Ctrl+S ja Ctrl+Q, jotta pääsin pois microsta. Seuraavaksi uuden tiedoston "käyttöönotto" ja demonin potkaisu.

![image](https://github.com/user-attachments/assets/2a48c25d-e536-4ca4-b8b6-70bb1c4b2983)

Tässä vaiheessa pohdin pitkään sitä, mitä nyt tehdään kun nimi on vuokrattu NameCheapilta. Päätin kokeilla hieman testejä, joita Teron ohjeessa oli, mutta en selkeästi saanut ihan kiinni vielä miten saan IP-osoitteen ja luodun domainin juttelemaan oman serverini kanssa.

![image](https://github.com/user-attachments/assets/67a3748d-6c9b-46d9-baf9-23248e2422c3)

Luin tehtävänantoa ja ohjeita vielä uudelleen ja uudelleen, ja sain idean, että teinkö uutta name based virtual hostingia nyt ihan turhaan, ja voinko vaan muuttaa olemassa olevan conf-tiedoston tiedostopoluksi sen, jonka sivujani varten loin. Päätin peruttaa hieman, ja ottaa juuri luomani konfiguraatiot pois käytöstä.

![image](https://github.com/user-attachments/assets/6339d53c-24e1-42a9-9d0f-3fc23b0386c7)

Muutoksen jälkeen sivut toimivat normaalisti. Kävin tutkimassa vielä /etc/apache/sites-available -kansiossa olevia default-tiedostoja, mutta ei niissä ollut oikein mitään selkeyttävää. Kävin /var/www/html -kansiossa katsomassa nykyistä etusivuani ja mietin kuumeisesti miten saan oikeat muutokset tehtyä. Omia aikaisempia raportteja lukiessani olin suhteellisen varma, että olin oikeilla jäljillä name based virtual hostingia tehdessäni, mutta joku kohta ei osunut oikeaan. Löysin ohjeen josta sain tarpeeksi ohjeita seuraaviin askeleisiin. Ohjeen setupissa ensin sanotaan että /etc/hosts -tiedostoon pitää lisätä olemassa oleva ip-osoite ja domain, jota en ollut tehnyt, sekä että conf-tiedostossa ei saa olla tähteä ennen porttia, vaan se oikea ip-osoite, johon viitataan (lähde: Tecmint/Tarunika, https://www.tecmint.com/apache-ip-based-and-name-based-virtual-hosting/).

Ensin tein hosts-tiedostoon muutokset.

![image](https://github.com/user-attachments/assets/fe5c2900-0122-4313-a39e-66bf69770afa)

Sitten muutin ip-osoitteen erikakoskinen.com.conf-tiedostoon.

![image](https://github.com/user-attachments/assets/694d1592-bdd7-4fe8-9ceb-b606a3512faa)

Kokeilin uudestaan komennot `sudo a2ensite erikakoskinen.com` ja `sudo systemctl restart apache2`, ja katsoin mitä sivusto nyt sanoo, mutta edelleen samaa, 403 Forbidden.

![image](https://github.com/user-attachments/assets/d4b0da79-b28c-489b-8ee0-06465abdbd8f)

Yritin curlilla vielä ip-osoitetta, mutta nyt sielläkin on sama 403 Forbidden. 

Omia muistiinpanoja lukiessani törmäsin komentoon chmod, ja päätin kokeilla sitä seuraavaksi.

![image](https://github.com/user-attachments/assets/8197d3fc-1f4f-4905-bcd8-92d179d2e0f3)

Ja viimein sivut toimivat! Testasin näkymän sekä terminaalissa että selaimessa. Selaimessa testasin myös linkkien toiminnan (toisille sivuille ohjautuminen).

![image](https://github.com/user-attachments/assets/ffcca2c0-cae4-46d7-ae85-d12a1826d117)

Tarkisin vielä onko sivut valideja w3-validatorin kautta (https://validator.w3.org/), ja kaikki sivut näyttivät olevan OK. Jäin vielä miettimään, haittaako sivujen perässä näkyvät /tiedosto.html -nimet jotain, mutta tässä kohtaa annoin asian olla.

> Klo 1:08, tältä illalta hommat purkissa...

## 21.9.2024

## b) Alidomain

> Klo 12:20, uusi päivä ja uudet aivot

Virtuaalikone tulille, sekä siihen että virtuaalipalvelimelle `sudo apt-get update`-komennot.

Etsin Namecheapin sivuilta tietoa, miten saan luotua alidomaineja, ja löysin hyvän ohjeen. Lähdin etenemään ohjeen mukaan (lähde: Namecheap, https://www.namecheap.com/support/knowledgebase/article.aspx/9776/2237/how-to-create-a-subdomain-for-my-domain/).

Kirjauduin Namecheapiin, valitsin hallintapaneelista vasemmalsta "Domain List", ja sieltä oman domainini kohdalta "Manage". 

Valitsin ylävalikosta "Advanced DNS", ja loin uuden recordin ohjeiden mukaisesti. Nimesin hostin sanalla "blog", jolloin osoitteeksi muodostuu **blog.erikakoskinen.com**. Tallensin tiedot painamalla oikealla olevaa väkästä roskakorin vieressä.

![image](https://github.com/user-attachments/assets/16565eb1-5a5b-458f-a7a6-98328a2e1fe6)

Ennen testailuja loin myös toisen alidomainin, joka piti tehdä CNAME-tietueella. Luin CNAMEsta Namecheapin sivuilta (lähde: Namecheap, https://www.namecheap.com/support/knowledgebase/article.aspx/579/2237/which-record-type-option-should-i-choose-for-the-information-im-about-to-enter/), mutta en oikein ymmärtänyt lukemaani. Pyysin chatGPT:tä selittämään asian minulle tarkemmin.

![image](https://github.com/user-attachments/assets/45a050e3-7ffa-4593-b658-787c9fb00039)

![image](https://github.com/user-attachments/assets/0cdd23e1-c068-43c9-bb33-bd5d0f49736b)

CNAME (Canonical Name Record) -tietue siis ohjaa domain-nimiä toisen domain-nimen alle. Esimerkeistä käsitin, että aiemmin luotu A tietua hostille www ajaa saman asian, kuin mitä CNAMElla voisi tehdä, jos halutaan että www.erikakoskinen.com ohjautuu domainiin erikakoskinen.com. Tehtävän tarkoituksena on kuitenkin luoda uusi alidomain CNAME-tietueella, joten lähdin tekemään vaikken ihan täysin asiaa vielä ymmärtänytkään.

Loin uuden alidomainin **test.erikakoskinen.com**, mutta laitoin sen osoittamaan vasta luomaani blog.erikakoskinen.com -osoitteeseen.

![image](https://github.com/user-attachments/assets/81124272-ba3a-44f6-b143-209af4161a10)

Seuraavaksi testasin curlilla, joko alidomain blog.erikakoskinen.com on voimassa. Toimii, sillä etusivu tulee näkyviin. 

![image](https://github.com/user-attachments/assets/34a500f8-c827-4ccb-a9e9-d5bcff7cab96)

Testasin näkymän vielä selaimen puolella, eikä sielläkään ongelmaa.

![image](https://github.com/user-attachments/assets/82c65039-bda5-4261-88b7-fdfad910c357)

Testasin vielä selaimella sekä curlilla juuri luomaani test.blog.erikakoskinen.com alidomainia, mutta se ei vielä ollut "pystyssä".

![image](https://github.com/user-attachments/assets/b22a844c-e97b-4ea5-8eb6-614345b584e9)

En ollut ihan varma, tajusinko tehtävänantoa taaskaan oikein, ja olisiko alidomaineille pitänyt tehdä ihan omat sivut, eikä niin että osoittavat etusivulle, mutta tällä mennään tässä kohtaa. Jätin CNAME-tietueella luodun alidomainin vielä "rakentumaan", ja jatkoin seuraavaan tehtävään.

> Klo 12:58

## c) Pubkey

> Klo 12:58

Olin kirjoittanut luennolla jonkin verran SSH julkisista avaimista ylös, lähinnä komentoja terminaaliin, mutta googletin vielä lisää tietoa aiheesta. Löysin hyvän artikkelin Indiana Universityn sivuilta, jossa käytiin läpi mitä avaimet ovat, miten ne toimivat ja miten niiden käyttöönotto tapahtuu. (lähde: Indiana University, https://kb.iu.edu/d/aews)

SSH-avaimet siis turvallisempi tapa kirjautumiseen esimerkiksi virtuaalikoneelle tai -palvelimelle kirjautumiseen, kuin mitä salasanan käyttö. SSH-avaimien käytössä on myös se etu, ettei salasanaa tarvitse jatkuvasti kirjoittaa terminaaliin. SSH-avaimien autentikointi perustuu salaisen ja julkisen avaimen avainpariin, joista nimiensä mukaisesti salaista avainta ei pidä kertoa ikinä kenellekään, mutta julkisen avaimen voi laittaa vaikka nettiin kaikkien nähtäville.

Ohjeessa pyydetään aloittamaan avainten luonti komennolla `ssh-keygen -t rsa`, kun taas muistiinpanoissani luennolta luki vain komento `ssh-keygen`. Selvitin ensin, mitä -t ja rsa komennossa tarkoittavat, jotta tiedän kummalla komennolla jatkan. Terminaaliin siis `man ssh-keygen`. Komennon perässä oleva -t rsa tarkoittaa siis oletettavasti tyyppiä, ja valintana rsa-tyyppinen avain. Luotin tässä kohtaa omiin muistiinpanoihin, joten etenin komennolla ilman lisiä. Muistiinpanoissani luki myös että "kaikkiin kohtiin enteriä", luotetaan siis Teron antamiin ohjeisiin.

![image](https://github.com/user-attachments/assets/a7fc848e-778a-4918-b48e-f6e7fe5f6316)

Indiana Universityn ohje oli tästä eteenpäin hyvin erilainen kuin mitä tunnilla käytiin läpi, tai mitä muistiinpanoissani löytyy, joten etsin vielä uudestaan tietoa. Muistiinpanoissani luki seuraavaksi "ssh-copy-id erikak@localhost", mutta halusin selvittää onko tässä kohtaa localhost oikea, vai pitäisikö siihen paikalle vaihtaa palvelimen ip-osoite. Etsin komennosta lisää tietoa SSH:n sivuilta (lähde: SSH, https://www.ssh.com/academy/ssh/copy-id). 

Ohjeesta ymmärsin, että SSH avain kopioidaan nimenomaan palvelimelle. Ajoin komennon, annoin salasanani ja testasin lopuksi avaimen toimintaa, ja kaikki kunnossa! Lopuksi poistuin palvelimelta komennolla `exit`.

![image](https://github.com/user-attachments/assets/c571d143-c320-4b63-b942-2c7402dde196)

> Klo 13:20, pienen tauon aika

## d) DNS-tietojen tutkiminen

> Klo 13:28

Tarkoituksena oli tutkia DNS-tietoja komennoilla `host` ja `dig`. Etsin ensin lisää tietoa komennoista, eli ajoin terminaalissa `man host`.

**Host** -komentoa käytetään tavallisesti siihen, että selvitetään domain-nimen IP-osoite tai IP-osoiteen domain.

`man dig`-komento ei kertonutkaan mitään, vaan palautti terminaaliin "No manual entry for dig", joten lähdin googlettamaan asiaa. Host-komennon manuaalissa on kyllä alaalla kohta "See also", jossa on dig(1), mutta en tiennyt miten siihen pääsee käsiksi.

**Dig** koostuu sanoista Domain Information Groper, ja komento siis kertoo eri tietoja DNS nimipalvelimista. Dig-komento ilmeisesti korvaa vanhemman host -komennon. (lähde: GeeksforGeeks, https://www.geeksforgeeks.org/dig-command-in-linux-with-examples/).

### erikakoskinen.com

Lähdin harjoittelemaan komentoja oman domain-nimeni erikakoskinen.com kautta. Host -komento kertoo nätisti ip-osoitteeni. Yritin etsiä tarkempaa tietoa siitä, mitä seuraavat rivit (erikakoskinen.com mail is handled by ...) tarkoittavat, mutta en nopeasti saanut selkeyttä.

![image](https://github.com/user-attachments/assets/52e2cd03-678d-4c7d-bdb2-648615a5d8d7)

Kokeilin haun vielä toisinpäin, eli IP-osoitteellani, mutta se ei jostain syystä onnistunutkaan.

![image](https://github.com/user-attachments/assets/a4e5092b-3edb-4866-8191-566a5ad70d53)

Googlettelulla löysin Server Faultin sivuilta keskusteluketjun aiheesta, mutta päätin jättää selvittelyn mhyöhemmälle, kun olen ensin testannut dig -komentoa. (lähde: Server Fault, https://serverfault.com/questions/868341/getting-no-servers-could-be-reached-when-using-host-nslookup-and-dig)

Dig-komentoa varten ajoin ensin komennon `sudo apt-get install dnsutils`. Varmistin asennuksen painamalla y-kirjainta. Ja nyt viimein myös komento `man dig` antaa manuaalin esiin. Dig -komentoa käytetään usein ongelmanratkomisessa DNS-ongelmien kanssa. Kokeilin komentoa.

![image](https://github.com/user-attachments/assets/1290a9ba-63eb-4818-af94-c947769270e6)

Pelkkä komento dig + domain kertoo A-tietueen tietoja (lähde: GeeksforGeeks, https://www.geeksforgeeks.org/dig-command-in-linux-with-examples/).

Dig-komento näyttää kaikki tiedot lisäämällä komentoon "any" (lähde: Hamiod Reza Sharifi, https://www.baeldung.com/linux/dig-listing-dns-records). Ymmärsin artikkelista, että tässä kohtaa olisi pitänyt näkyä myös A-tietueet, mutta terminaalissa ei näy niitä tietueita any-lisäyksellä ollenkaan, mitä olen domainiin luonut.

![image](https://github.com/user-attachments/assets/87c4243b-8835-4e09-b935-77347a2dfd42)

Päätin ottaa seuraavan sivun käsittelyyn, jos komentojen käyttäminen antaisi komennoistakin enemmän tietoa.

Testasin vielä uudestaan oman IP-osoitteeni komennolla `nslookup 165.232.86.216`, jonka löysin Server Faultin keskustelusta, mutta ei sekään toiminut. Kokeilin vielä komentoa `dig 165.232.86.216`, ei eroa. IP-osoitteella tietojen haku ei siis jostain syystä toiminut ollenkaan.

![image](https://github.com/user-attachments/assets/0ee26e57-5078-4321-a08f-1d1d2e54eba3)

### jko.fi

Otin testiin seuraavaksi työpaikkani nettisivustot. Kokeilin host -komentoa, ja se antaa samanlaisen vastauksen kuin omille sivuillenikin. Kokeilin host-komentoa myös IP-osoitteella, ja näiden sivujen kohdalla se näyttäisi toimivan.

![image](https://github.com/user-attachments/assets/d593d9b4-e009-4e96-b810-3fd6be0a58cd)

Seuraavaksi dig-komentoa samoihin sivuihin, mutta sehän ei toiminutkaan.

![image](https://github.com/user-attachments/assets/c9a17e37-8ae6-4bf6-8768-6fcdddfa8c1e)

Kokeilin lisätä komentoon any -lisäyksen, ja se näyttäisi toimivan. Tässä vastauksessa tulee näkyviin myös A-tietue jossa IP-osoite, vaikka sitä ei omieni sivujeni kohdalla tullut näkyviin.

![image](https://github.com/user-attachments/assets/3ad2c603-6eea-4374-a2dd-ed50d856fa34)

### google.com

Valitsin viimeiseksi harjoitussivuksi Googlen sivut. Host -komento näyttäisi toimivan ihan hyvin, paitsi IP-osoitteella hakiessa ei vastauksesta saa selkeästi käsitystä, että kyseessä olisi Googlen IP-osoite.

![image](https://github.com/user-attachments/assets/c2e56b83-ef18-4b92-8f69-f0b1cfca6f56)

Dig -komennolla tulee sama ongelma kuin edellisten, JKO:n sivujen kanssa, mutta any -lisäys toimii.

![image](https://github.com/user-attachments/assets/d440670a-ce9e-4f43-bd58-5a51c4b29dbf)















































































































