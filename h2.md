
# Komentaja Pingviini

## 29.8.2024

## x) Lue ja tiivistä

### Command line basics (lähde: Tero Karvinen, https://terokarvinen.com/2020/command-line-basics-revisited/)

Komentokehotteet ovat internettiä vanhempi keksintö, jotka ovat kestäneet siis hyvin aikaa. Nämä asiat ovat mielestäni varsinkin näin aloittelijalle tärkeimpiä huomioita:

- Hakemistossa liikkumisen kannalta tärkeimpiä komentoja ovat **pwd**, joka kertoo nykyisen hakemiston, **ls**, joka listaa nykyisen hakemiston kansiot ja tiedostot sekä **cd**, jonka avulla voi liikkua eri hakemistojen välillä.
- Tiedostoja sekä kansioita voi luoda, nimetä uudelleen, siirtää tai poistaa suoraan komentokehotteesta.
- Komennoilla on myös ohjeet, jotka saa komentokehotteesta näkyviin lisäämällä sanan **man** komennon eteen.

Itse olen käyttänyt komentokehotetta suhteellisen vähän, mutta nuoli ylöspäin -näppäin on tullut tutuksi edellisiä komentoja hakiessa.

## a) Micro-tekstieditorin asennus

Ehdin jo asentaa Micron edellisellä luennolla, joten ajattelin ensin kokeilla sen poistoa ja uudelleen asennusta. Ensin ajoin kuitenkin jo tunnillakin korostetun komennon, joka hakee tiedon saatavilla olevista päivityksistä. Komennon antamisen jälkeen terminaaliin syötettiin oma salasana. Halusin komennosta hieman lisää tietoa, ja sitä löytyikin freeCodeCampin sivuilta, jossa kerrottiin eroista sudo apt-get update ja sudo apt-get upgrade -komentojen välillä. (lähde: Kristofer Koishigawa, https://www.freecodecamp.org/news/sudo-apt-get-update-vs-upgrade-what-is-the-difference/)

![image](https://github.com/user-attachments/assets/36282029-b7ea-41f0-9114-269310184556)

Listauksen jälkeen annoin komennon, joka tekee tarvittavat päivitykset. Hain tähänkin komentoon lisää tietoa, ja löysin It's Fossin artikkelin, jossa käytiin läpi kahta eri päivityskomentoa ja mitä eroa niillä on. (lähde: Abhishek Prakash, https://itsfoss.com/apt-get-upgrade-vs-dist-upgrade/).

![image](https://github.com/user-attachments/assets/7fd2fd3d-62ce-4d95-bb4a-28064027933b)

Terminaali kysyy varmistusta, halutaanko jatkaa vai ei, painoin y, eli yes, jolloin tämän kertaiset päivitykset lähtivät asentumaan. 

![image](https://github.com/user-attachments/assets/b0c58794-809b-477c-9379-d817591271c6)

Tässä välissä testailin hieman pwd- ja ls-käskyjä. 

![image](https://github.com/user-attachments/assets/6f81ba3c-da5b-410e-9ef2-78aa745318d5)

Seuraavaksi lähdin selvittämään, miten jo asennettu Micro saadaan poistettua uudelleen asennusta varten. Teron artikkelista löytyy suhteellisen vahvalta komennolta kuulostava "sudo apt-get purge", ja halusin etsiä, onko "normaalia poistokomentoa" olemassa. Anovin sivustola löytyikin yksi vaihtoehto, jota kokeilin. (lähde: https://anovin.mk/tutorial/how-do-i-remove-a-package-on-debian/) Komennon jälkeen poisto piti vahvistaa y-näppäintä painamalla.

![image](https://github.com/user-attachments/assets/e9cb1efe-5dd4-41a6-934b-e32a0fd9633b)

Tarkistin graafisen käyttöliittymän kautta, että Accessories -kohdasta oli tosiaan poistunut Micro, joka siellä vielä eilen asennuksen jälkeen näkyi.

Ohjeessa käskettiin vielä ajamaan toinen poistokomento poistamaan tarpeettomat paketit, myös sen jälkeen komento piti vahvistaa y-kirjaimella.

![image](https://github.com/user-attachments/assets/66046b9e-7322-40da-b08f-c1813ea16983)

Ohjeessa viimeisenä kohtana on komento, jolla varmistetaan että poisto on onnistunut, jonka ajoin, mutta jonka vastausta en osaa tulkita. En tässä vaiheessa lähtinyt selvittämään komentoa tai tuloksia lisää.

![image](https://github.com/user-attachments/assets/31853349-b29d-4a1c-ad3b-ecd56ef2f299)

Noniin, sitten itse asiaan, eli Micron asennukseen. Teron artikkelista ja omista muistiinpanoista löytyi komento, jolla micron sai asennettua. Myös asennus piti vahvistaa y:llä.

![image](https://github.com/user-attachments/assets/309c10a7-e686-487f-b4f1-64c1244bff56)

Halusin testata micron toimivuutta myös terminaalissa, vaikka Accessories -kohtaan se oli taas ilmestynyt. Huomasin että olin viime tunnilla ehtinyt luoda testi -kansion, jonne siirryin ja loin markdown -tiedoston. Hetki piti muistella miten tekstieditorista pääsi pois, Ctrl+C:n jälkeen testattu Ctrl+Q toimi.

![image](https://github.com/user-attachments/assets/c395c498-a868-4e1b-8f57-d326a261d9e3)

![image](https://github.com/user-attachments/assets/80a6af22-9079-4150-9146-b995012a3781)

## 2.9.2024

## b) Kolme uutta komentoriviohjelmaa

Aloitin hommat klo 18:00, virtuaalikoneen käynnistyksen jälkeen ajoin terminaalissa komennot "pwd" ja "ls", jotta oppisin käyttämään niitä jatkuvasti. Seuraavaksi ajoin komennon "sudo apt-get update", salasanan syöttämisen, ja listauksen jälkeen kirjoitin "sudo apt-get dist-upgrade". Päivityksissä menikin hetki, kun en ollut ehtinyt muutamaan päivään avaamaan virtuaalikonetta ollenkaan. 

Etsin kolmea eri komentoriviohjelmaa, sillä olin jo aiemmin ehtinyt asentaa cowsayn sekä cmatrixin It's Fossin sivun ohjeilla (lähde: https://itsfoss.com/funny-linux-commands/), ja löysin googlettelemalla kolme uutta ohjelmaa: **fortune** (lähde: Deepesh Sharma, https://www.makeuseof.com/fun-linux-command-line-programs/) joka kertoo pyydettäessä jonkin hauskan lausahduksen tai tekstinpätkän, **speedtest-cli** (lähde: Alicia Sykes, https://dev.to/lissy93/cli-tools-you-cant-live-without-57f6) joka on internet-yhteyden nopeusmittaus ja **Wikit** (lähde: Aaron Kili, https://www.tecmint.com/command-line-tools/), jonka avulla voi hakea wikipediasta hakusanalla tietoa suoraan terminaalista. Halusin kokeilla kaikkien kolmen asennusta kerralla kuten Teron Command Line Basic Revisited -ohjeessa olikin (lähde: Tero Karvinen, https://terokarvinen.com/2020/command-line-basics-revisited/).

![image](https://github.com/user-attachments/assets/7b903e28-9a4e-40a4-93d9-f6079f6eb7c2)

Komennon jälkeen piti antaa uudelleen salasana, eikä ilmeisesti kaikki mennytkään ihan putkeen, sillä wikit -ohjelmaa ei saanut asennettua.

![image](https://github.com/user-attachments/assets/a81806d2-cf7b-47c1-9532-86c2880e881c)

Lähdin testaamaan kaikkien toimintoja, jotta näen asentuivatko ne oikein, ja saiko wikitiä ollenkaan asennettua. Aloitin fortunesta, joka nettisivuston mukaan pitäisi mennä myös cowsayn kanssa yhteen. Testasin heti sitä, fortune kyllä toimi mutta ei cowsayn kanssa. Hetken mietin miten pääsen fortunesta pois, kunnes muistin Ctrl + C -komennon.

![image](https://github.com/user-attachments/assets/c0549ec5-b2b2-47b7-88d4-1aa101c59403)

Testasin vielä erikseen että cowsay toimii yksinään, ja yritin sitä uudestaan yhdessä fortunen kanssa, mutta ei vieläkään onnistunut. En jäänyt ihmettelemään sen enempää.

![image](https://github.com/user-attachments/assets/08172475-adda-4c0c-b210-5a2ccd3a4b7e)

Seuraavaksi vuorossa oli speedtest-cli, joka ei suoraan lähtenyt toimimaan.

![image](https://github.com/user-attachments/assets/448e236e-dd30-41fa-8731-9d4c793fc639)

Googletuksen tuloksena löysin ohjeen asennukseen Speedtestin sivuilta (lähde: https://www.speedtest.net/apps/cli), ja kokeilin ensin tehdä poistoa, mutta poistettavaa ei ollut.  Tässä kohtaa heräsi kysymys asensiko ensimmäinen komento sittenkään muita kuin fortunen.

![image](https://github.com/user-attachments/assets/7eea7269-81b6-456f-86d1-04eaaf5a0f7e)

Seurasin ohjetta, ja ajoin seuraavan komennon, "sudo apt-get install curl".

![image](https://github.com/user-attachments/assets/6cc479a6-f546-4c17-8ab0-e7fb3e8432ac)

Aina hyvä tehdä asennuksia vaan koska ohjeessa niin sanotaan... Seuraavassa komennossa pääsin käyttämään asennettua curlia.

![image](https://github.com/user-attachments/assets/acf35d7e-8902-407a-a399-a34c2661e0c2)

Viimeisenä ohjeessa on asennuskomento, "sudo apt-get install speedtest".

![image](https://github.com/user-attachments/assets/5d0cfb79-137b-486c-ad9b-94a2925cdd63)

Ja sitten vaan testaamaan! Paitsi että ensin piti hyväksyä ehdot, jotka tietysti luin sanasta sanaan.

![image](https://github.com/user-attachments/assets/ce87f20d-b67a-4c44-bdc7-98c0c251e304)

Lisää ehtojen hyväksymistä.

![image](https://github.com/user-attachments/assets/8479baf0-67a9-443a-81da-2e5259fce4ed)

Viimein nopeustesti lähti pyörimään, ja täytyy myöntää että kun maksaa 200M netistä, jää tulokset hiukan alhaisiksi.

![image](https://github.com/user-attachments/assets/07733feb-0227-4437-91f3-e9c4f7ba0f83)

Viimeisenä testasin wikitin, jonka asennuksen oletinkin jo epäonnistuneen. 

![image](https://github.com/user-attachments/assets/bbf711a6-870e-45a9-b28b-adeab0c4ae8e)

Syy löytyi nopeasti, ennen wikitin asennusta piti olla nodejs ja npm asennettuna, tällainen tieto löytyi Tecmintin sivuilta. (lähde: Aaron Kili, https://www.tecmint.com/wikipedia-commandline-tool/) Jotta sain mahdollisimman uuden version asennettua, seurasin toisen ohjeen mukaan node.js:n asennusta. (lähde: Aaron Kili, https://www.tecmint.com/install-nodejs-npm-in-centos-ubuntu/#nodejsubuntu)

![image](https://github.com/user-attachments/assets/e43ad50b-8a38-4165-bccf-750f5a571fed)

Mutta eipäs mennyt se kuten elokuvissa. 

![image](https://github.com/user-attachments/assets/17dd1de1-7d7b-4136-b67f-b92beaa47757)

Peruutin asennuksen, ja vaihdoin GitHubin ohjeeseen (lähde: https://github.com/nodesource/distributions). Tässä vaiheessa mietin, että voisi asetuksia muuttaa niin että kopiointi ja liittäminen onnistuisi virtuaalikoneen ja host-koneen välissä, mutta säästetään se myöhemmälle. Sujuvasti luin ohjesta myös väärää kohtaa, ja yritin asennusta Ubuntun komennoilla.

![image](https://github.com/user-attachments/assets/eebee480-43d8-43b5-a1f8-8dabfe4c1936)

![image](https://github.com/user-attachments/assets/48921b14-0499-4eed-82ed-67ef3994f7a3)

Mutta näemmä mitään ei suoraan "hajonnut", vaan pystyin jatkamaan Debianille tarkotetuilla komennoilla. Ei vaan onnistunut sekään.

![image](https://github.com/user-attachments/assets/5267f240-6658-4763-8b21-618aa75d6f55)

Villinä korttina kokeilin heti ensin komentoa "sudo" alulla, ja johan lähti asennus pyörimään.

![image](https://github.com/user-attachments/assets/eec4bd34-00d7-4713-a1e4-56a56e6a2c42)

Ohjeessa oli asennuksen varmistus komenolla "node -v", joten testasin sitä.

![image](https://github.com/user-attachments/assets/214c69b5-611f-4146-9edc-3eaf2ff860d6)

Seuraavaksi viimein wikitin asennuskomento.

![image](https://github.com/user-attachments/assets/cb922e9a-8b64-4b46-b5e5-20dde4843459)

Ja testataan uudelleen, mitä wikit kertoo Linuxista.

![image](https://github.com/user-attachments/assets/3fcb4220-60bb-48ef-a911-c419f31f7622)

Kaikki asennetut ohjelmat toimivat siis kuten pitää, joskin ei ihan yhdellä asennuskomennolla, eikä ilman muita asennuksia, eli tässä 3 ohjelman tehtävässä asennettuja ohjelmia tuli omien laskujen mukaan 5 kpl. Asennukset olivat paketissa klo 19:10.

## c) FHS

Pienen tauon jälkeen siirryin seuraavan tehtävän kimppuun klo 19:19. Lähteenä kansioiden hakuun käytin taasen Teron ohjetta (lähde: Tero Karvinen, https://terokarvinen.com/2020/command-line-basics-revisited/).

Ensimmäisenä varmistin olevani edelleen "koti"kansiossa, ja listasin mitä kansioita ja tiedostoja se pitää sisällään. Kotikansiossa on kaikki mitä kyseinen käyttäjä on sinne tallentanut.

![image](https://github.com/user-attachments/assets/a4ba6750-c92a-4ea9-a7fe-0ad014627526)

Seuraavana "juuri"kansio, johon päästiin yhden virhekomennon jälkeen. Juurikansiossa on kaikki kansiot ja tiedostot mitä koneessa on.

![image](https://github.com/user-attachments/assets/1f27a3ed-bfb0-4d1f-bbd3-bf10ec0c7797)

Tmp oli vihreällä, ja kiinnosti tietää mitä se pitää sisällään, joten kävin kurkkaamassa.

![image](https://github.com/user-attachments/assets/20590aa1-6b6d-4365-acb9-0bccc6f661f5)

Googletin hieman, mitä tmp-kansio tarkoittaa, ja löysin tietoa Eitcan sivuilta, jota vähän silmäilin (lähde: https://eitca.org/cybersecurity/eitc-is-lsa-linux-system-administration/linux-filesystem/filesystem-layout-overview/examination-review-filesystem-layout-overview/why-is-the-tmp-directory-important-in-the-linux-file-system/).

Takaisin juureen, ja sieltä kotikansioon, ei muita käyttäjiä kuin minä.

![image](https://github.com/user-attachments/assets/d02f4a06-3997-4dae-8c31-a76e843f2d77)

Takaisin juureen, ja seuraavaksi etc-kansioon, "pwd" ja "ls" testailun kautta. Siellähän olikin jo hyvin tavaraa.

![image](https://github.com/user-attachments/assets/a6d2041b-b6d4-4a8a-a18a-55c472b59f25)

![image](https://github.com/user-attachments/assets/274e68bd-e2ab-4ee1-9395-c343fbfa5a5c)

Etc-kansiossa on kaikki järjestelmän asetukset luettavassa muodossa. Kokeilin avata siis jotain tekstitiedostoa.

![image](https://github.com/user-attachments/assets/590ecab6-dfde-4ad2-8d5d-b30724a391ee)

![image](https://github.com/user-attachments/assets/c33e599d-a33d-43e3-b363-0640490ba9c2)

Seuraavaksi media-kansio, joka löytyy juuresta. Kansio oli tyhjä. Klassisesti taas yhden typokomennon kautta.

![image](https://github.com/user-attachments/assets/7ead68ec-cb5a-451b-bba7-a61df4f27d6e)

Viimeisenä var/log -kansio. Sieltä halusin lukea README -tiedoston.

![image](https://github.com/user-attachments/assets/6c096900-46bb-401c-906d-0a41bcd55112)
![image](https://github.com/user-attachments/assets/637f315e-e0e4-4dfc-8661-c2b43ed04e78)

Kävin vielä kurkkaamassa "lastlog" ja "faillog" -tiedostot, mutta ne olivat tyhjiä.

![image](https://github.com/user-attachments/assets/3920995e-7769-4b46-be4e-6f0c755eaa64)

Tärkeät kansiot oli selattu läpi klo 19:46, ja tehtävänantoa lukiessani en ole täysin varma teinkö kaiken tarvittavan, mutta tällä mennään.

## d) The Friendly M

Kello 19:47 aloitin seuraavan tehtävän. Ensimmäisenä terminaaliin ohjeet "man grep" -komennolla.

Muistin käyttäneeni grep -komentoa tehtävässä a, ja nyt viimein ymmärsin mitä vastaus tarkoitti. Aiemmin poistin micron asennuksen, ja sen jälkeen komennolla "grep micro", varmistin, että micro todella on poistunut. Vastaus siis listasi kaikki ne tiedostot, jonka nimestä "micro" löytyy. Nohevana yritin tätä uudestaan, mutta eihän se ilman ohjeiden lukua ihan niin toiminutkaan. 

![image](https://github.com/user-attachments/assets/21328e9e-87f0-4b53-8ac6-3a3f888f0a7b)

Yritin silti vielä uudelleen eri kansioissa, mutta komento ei sellaisenaan ollut oikea. Luin "man grep" -komennolla lisää grepistä, ja esimerkkejä komennon käytöstä löytyi lopulta phoenixNAPin sivuilta (lähde: https://phoenixnap.com/kb/grep-command-linux-unix-examples). Testasin hakea sivuiltakin löytyvää 'ransomvware'a. Loppujen lopuksi vaihdoin micron hakemisen siihen, että grep etsisi minulle tiedostosta testi.md sanan jee (tiedosto ei tosin edes sisällä muuta tekstiä).

![image](https://github.com/user-attachments/assets/3c83d29c-3af6-4b74-be1a-0b4d810d0b4c)

Lähdin testaamaan ransomwaren hakua vielä uudestaan desktop-kansiosta, mutta eipä sieltä löytynyt mitään. Taasen muutama "pwd", "ls" ja typo-komento alle.

![image](https://github.com/user-attachments/assets/73ff258f-9d87-4ebc-89bf-581227e672d8)

Vielä yksi testaus, takaisin etc -kansioon, ja sieltä tyhmänä haku sanalle 'system', lista oli melkoisen pitkä ja suurin osa oli kansioita.

![image](https://github.com/user-attachments/assets/38196326-f4fe-40ba-aa8d-6e4217618edb)

Hakusana olisi siis voinut olla parempi, mutta tällä mentiin. Grepin testailut valmiit klo 20:13.

## e) Pipe

Kello 20:14 aloitin pipen tutkailun, "man pipe" -komennon kautta. Tämä ei tosin kauheasti tuonut lisää apuja, eikä muisti kertonut mitään tunnilla putkista puhutusta. Muistin tätäkin jo hyödyntäneeni a-tehtävässä, mutta halusin selvittää lisää sen tarkoitusperää. FreeCodeCampin sivuilta löytyi hyvä artikkeli aiheesta, ja testasinkin heti nykyisen, eli juurikansion tiedostojen ja kansioiden laskemista. (lähde: freeCodeCamp, https://www.freecodecamp.org/news/linux-terminal-piping-and-redirection-guide/)

![image](https://github.com/user-attachments/assets/88c83f02-fb85-40f7-98f6-f6c27521a41e)

Ja nyt viimein ymmärrän a-tehtävän komennon "dpkg -l | grep micro". "dpkg -l" listaa siis asennetut paketit (lähde: https://www.linux.fi/wiki/Dpkg), jonka jälkeen "grep micro" listaa kaikki paketit joista löytyy sana "micro".

Putket on käyty nopeasti läpi klo 20:27.

## f) Rauta

Kello 20:28 aloitin koneen tietojen tutkailun, ja yritin rohkeasti ensin tehtävänannon komentoa "sudo lshw -short -sanitize", mutta salasanankaan antamisen jälkeen komento ei onnistunut, siispä lshw:n asennukseen. Nopean googlettelun jälkeen en meinannut löytää ohjetta asennukseen, joten lähdin suoraan yrittämään komentoa "sudo apt-get install lshw", ja se näytti toimivan.

![image](https://github.com/user-attachments/assets/df277198-49ab-4bf9-8561-1901e9b7b4a9)

Uutta yritystä siis ensimmäiselle komennolle.
 
![image](https://github.com/user-attachments/assets/e69b7f5d-133c-42cd-bd7b-38bcbb14388e)

Kone tietää siis olevansa virtuaalikone, muistia näyttää olevan sen verran, mitä virtuaalikoneen asennuksessa valitsinkin ja prosessori on sama kuin host-koneessa, mutta sen enempää ei listaus minulle aukene. Koneessa on myös CD-asema, vaikka host-koneessa sitä ei ole. Yritin googlettaa apuja listauksen tulkintaan siinä onnistumatta, eli listauksen analystointi jäi nyt vähälle. Kello 20:47 oli aika pistää tehtävä palautukseen.

- Erika Koskinen

___

Tätä dokumenttia saa kopioida ja muokata GNU General Public License (versio 2 tai uudempi) mukaisesti. http://www.gnu.org/licenses/gpl.html

Pohjana Tero Karvinen 2024: Linux Palvelimet 2024 alkusyksy, https://terokarvinen.com/linux-palvelimet/.
