# Hello Web Server

## 7.9.2024

## x) Lue ja tiivistä

**Name-based Virtual Host Support (lähde: The Apache Software Foundation, https://httpd.apache.org/docs/2.4/vhosts/name-based.html)**

- Nimipohjainen virtual hosting on yksinkertaisempi tapa kuin IP-pohjainen, sillä nimipohjaisessa hostingissa useat eri verkkosivut voivat käyttää samaa IP-osoitetta, koska client ilmoittaa hostin nimen osana HTTP-otsikkoa.
  IP-pohjaisessa jokaisella verkkosivulla tulee olla oma IP-osoite.

- Nimipohjaisessa virtual hostingissa tehdään ensin IP-pohjainen selvitys, jonka mukaan palvelin osaa valita oikean hostin IP-osoitteen perusteella. Mikäli samaan IP-osoitteeseen on liitetty useita eri verkkosivuja,
  vertaa palvelin pyynnössä ilmoitettua ServerNamea ja ServerAliasta. Näiden perusteella palvelin osaa valita oikean sivun näytettäväksi, vaikka IP-osoite olisikin sama.

- Jokaiselle sivulle luodaan oma VirtualHost -lohko, johon määritellään ServerName, eli se nimi jota sivusta halutaan käyttää, ServerAlias sekä DocumentRoot, eli se hakemisto jossa sivusto tiedostoina sijaitsee.


**Name Based Virtual Hosts on Apache - Multiple Websites to Single IP Address (lähde: Tero Karvinen, https://terokarvinen.com/2018/04/10/name-based-virtual-hosts-on-apache-multiple-websites-to-single-ip-address/)**

- Apachessa nimipohjaisen virtual hostingin käyttö aloitetaan konfiguroimalla nettiserveri korvaamalla oletusnettisivu.

- Adminina lisätään nimipohjainen virtual host lisäämällä conf -tiedostoon VirtualHost -lohko tietoineen, ja käynnnistämällä Apache uudelleen.

- Verkkosivu voidaan luoda kuitenkin ihan tavallisena käyttäjänä.

## a) Apachen testaus

> Klo 20:45

Aloitin käynnistämällä virtuaalikoneeni ja ajamalla terminaalissa jo tutuksi tulleen `sudo apt-get update`. Siinä ei ongelmia ilmennyt.

Ehdin viime luennolla jo asentamaan Apachen, joten seuraavaksi tarkistin vieläkö weppipalvelin vastaa localhostista, ja hyvin vastasi, esiin tuli Apache2 Debianin oletussivu. (Kuvankaappauksessa vain alkuosa terminaalin tuloksesta)

![image](https://github.com/user-attachments/assets/a9c9870c-e72d-407c-bad9-09e7df31f307)

Testasin saman vielä nettiselaimesta, ja ei ongelmaa. (Kuvankaappauksessa vain alkuosa nettisivusta)

![image](https://github.com/user-attachments/assets/ba158b7b-8117-4aba-89e9-40371ebb8dde)

## b) Lokit sivun lataamisesta

> Klo 20:54

Seuraavaksi etsin hakemistosta kansion, johon Apache tekee lokeja. Yritin ulkomuistista muistaa komennon, jolla pääsee suoraan oikeaan kansioon, mutta sehän ei onnistunutkaan, joten liikuin kansio kerrallaan. Normaalina käyttäjänä apache2 -kansioon ei ollutkaan mitään asiaa.

![image](https://github.com/user-attachments/assets/9fb66fa3-171b-49a7-a2fc-a272cb240b1c)

Muutaman ulkomuistista muistellun ja yritetyn järkeilyn kautta kokeiltujen komentojen ja nopean Googlettelun jälkeen oli aika kysyä apua ChatGPT:ltä. Sieltä saaduilla avuilla ja viimein omia luennolla tehtyjä muistiinpanoja lukemalla löysin komennon, jolla pääsin käsiksi kansion sisältöön. 

![image](https://github.com/user-attachments/assets/fd706b47-4064-4f6c-b8a5-d4b50d0c9b88)
.
Arvelin infoa löytyvän access.log -tiedostosta, ja seuraavaksi yritin päästä siihen käsiksi. Taas muutaman hutikomennon jälkeen sain listauksen näkyviin.

![image](https://github.com/user-attachments/assets/992594b7-76eb-4cbf-94a3-d67807dc1202)

Avasin lokin vielä microssa, jotta saisin rivinumerot näkyville (en muistanut sitä komentoa joka olisi ne suoraan terminaalissa näyttänyt).

![image](https://github.com/user-attachments/assets/1290c507-c766-47e4-9f29-73841df3c785)

Suoriltaan en osannut yhtäkään riviä analysoida, joten ensin oli etsittävä tietoa, ja sopivan näköiset artikkelit löytyivätkin sumo logic sekä catalyst2 -sivuilta (lähteet: Scott Fitzpatrick, https://www.sumologic.com/blog/apache-access-log/ & catalyst2, https://www.catalyst2.com/knowledgebase/cpanel/understanding-apache-access-logs/).

Lähdin ensin purkamaan ensimmäisen rivin sisältöä.

- Rivillä ensimmäisenä oleva **127.0.0.1** on pyynnön tehneen clientin IP-osoite.
  
- IP-osoitteen jälkeen tuleva ensimmäinen viiva pitää clientin "identiteetin" paikkaa, ja siihen palautuukin pyynnöissä usein pelkkä viiva.
  
- Toisen viivan paikalla tulisi olla pyynnön tehneen käyttäjän id, mutta minulla se on tyhjä. Selvittelyn jälkeen löysin tiedon, että koska tiedosto, jota hain ei ollut salasanasuojattu, kenttään tulostuu pelkkä viiva. (lähde: The Apache Software Foundation, https://httpd.apache.org/docs/current/logs.html)
  
- Seuraavana oleva **[04/Sep/2024:20:01:22 +0300]** kertoo pyynnön päivämäärän ja kellonajan. Tämä ei mielestäni tosin täsmännyt, jos olin avannut koko virtuaalikoneen vasta klo 21:45. Virtuaalikoneen kello on kuitenkin oikeassa, enkä selvittänyt asiaa tässä kohtaa pidemmälle.

- Seuraava kohta on hieman erilainen eri riveillä, mutta ensimmäisellä rivillä se on muodossa **"GET / HTTP/1.1"**. Tässä GET kertoo mitä pyyntöä on käytetty, ensimmäisen kauttaviivan jälkeen kerrottaisiin mitä resurssia on pyydetty, ja HTTP/1.1 kertoo mitä protokollaa on käytetty.

- Seuraavana jokaisella rivillä toistuu **200**, joka on http-pyynnön vastauskoodi. 200 on OK.

- Seuraavat numerot **10956** kertovat clientille palautetun objektin koon bitteinä.

- Seuraava kohta **"-"** kertoo miltä sivulta kyseiseen resurssin pyyntö on tullut. Kolmannella rivillä esimerkiksi on haettu logo, ja sitä on pyydetty avaamalla localhost -sivu.

- Seuraava kohta **"curl/7.88.1"** kertoo "User Agent"in, eli sen mistä resurssiin ollaan tultu. Testasin toimintaa sekä curlilla että nettiselaimella, ja siksi eri riveillä on tässä kohtaa eri tietoa. Jos kyseessä selain, kohta kertoo mikä selain on kyseessä sekä millä käyttöjärjestelmällä selainta käytetään. catalyst2 -sivuilta bongasin tiedon, että tätä kohtaa voi tosin itse muokata halutessaan, sillä Apache loggaa tiedot niin kuin käyttäjä itse sen määrittelee, eli tähän kenttään ei välttämättä kannata luottaa sokeasti.

Halusin vielä selvittää, minkälaiset lokit kirjautuvat pelkällä curlilla testailusta, joten suljin micron ja ajoin uudelleen `curl localhost`. Tämän jälkeen takaisin microon saman access.log tiedoston kanssa, jonne oli ilmestynyt nyt yksi uusi rivi (13).

![image](https://github.com/user-attachments/assets/15d0ac5a-755f-40c7-862c-9fb6dae2e773)

Tässä kohtaa kello tosiaan on saman verran kuin lokissa, joten en tiedä millä logiikalla aiemmat kellonajat ovat tulleet. Vielä sama testaus selaimen kautta, sillä halusin nähdä tuleeko selaimessa käynnistä myös curl -rivejä lokiin. Nyt tiedostoon oli tullut 3 uutta riviä siististi omassa järjestyksessään, joten aiempi lokitus hämmensi. Tässä vaiheessa vasta tajusin katsoa tarkemmin päivämääriä, ja tänään on tosiaan 7. syyskuuta, eli lokit ovat olleet ihan oikeassa ja loogisessa järjestyksessä kokoajan.

![image](https://github.com/user-attachments/assets/1b1c27f8-fb36-4987-975c-f52f64f40a23)

Selaimen kautta tehdyissä pyynnöissä siis ensin haetaan sama sivu kuin curlillakin, mutta koska kyseessä on graafinen käyttöliittymä, ladataan myös logo ja ikoni sivulle mukaan (2 viimeistä riviä).

Yli. tunnin pyörittelyn jälkeen uskon että loki on nyt suhteellisen selkeä ainakin silloin kun kaikki menee ongelmitta.

## c) Etusivu uusiksi

> Klo 22:15

Lähdin etenemään tehtävässä Tero Karvisen ohjeen (https://terokarvinen.com/2018/04/10/name-based-virtual-hosts-on-apache-multiple-websites-to-single-ip-address/) mukaan. Ennen ensimmmäistä komentoa halusin käydä katsomassa, että löytyyhän minulta varmasti kyseinen polku ja tiedosto, ja komentoa ensin tehdessäni luulin että "tee" kohtaan kirjoitetaan oma käyttäjänimi, mutta erehdyksen kautta sain ohjeen komennon toimimaan.

![image](https://github.com/user-attachments/assets/4b396158-947d-48aa-8133-d38d17291b93)

Seuraavaksi aloin lisäämään uutta nimipohjaista virtual hostia ohjeen mukaan, komennolla `sudoedit /etc/apache2/sites-available/hattu.ecample.com.conf` ja päädyin kummalliseen näkymään.

![image](https://github.com/user-attachments/assets/6a1e7fe0-3898-4b2b-bad6-04e213548be2)

Seuraavana komentona olisi cat, joka näyttää tiedoston sisällön, joten ennen sen ajamista tein "kummallisessa näkymässä" tarvittavat kirjaukset. Ohjeessa on kuitenkin käytetty DocumentRootina `/home/xubuntu/publicsites/...`, joten halusin ensin käydä tarkistamassa onko polku oikea, vai erilainen Debianilla. Poistuin näkymästä ctrl+X -komennolla, enkä tallentanut muutoksia.

Xubuntu -nimistä kansiota ei löytynyt, joten päätin palata takaisin muokkaukseen, ja testata luoko tiedostoon syötetty polku kansion itsestään.

![image](https://github.com/user-attachments/assets/35e09b95-8457-40fa-8614-a0c251df7f39)

Vielä ennen muokkausta kävin tarkistamassa löytyykö kotikansiosta piilotettuna Xubuntu -kansiota komennolla `ls -a`, ei löytynyt. Nopealla googlettelulla ei löytynyt samanlaista mallia Debianiin, joten lähdin kokeilemaan mitä xubuntun käyttäminen polussa tekee. Tallensin tiedoston ja katsoin sen sisällön cat-komennolla.

![image](https://github.com/user-attachments/assets/54bf989c-19ba-46ab-a12b-92f3a66f465c)

Ohjeeseen eroten omastani puuttui sisennykset, kävin ne vielä muokkaamassa ja katsoin sisällön uudestaan.

![image](https://github.com/user-attachments/assets/80e92b87-137a-4a4c-a533-374356da33a7)

Seuraavaksi ajoin ohjeen mukaiset `sudo a2ensite hattu.example.com` ja `sudo systemctl restart apache2` -komennot.

![image](https://github.com/user-attachments/assets/5dc295f4-54c5-4b5a-9e85-c4f416e0c630)

Kävin katsomassa, oliko home-kansioon ilmestynyt mitään uutta, eikä ollut. En tässä vaiheessa jäänyt pohtimaan asiaa sen tarkemmin, ajattelin että se selkeytyy kunhan pääsen hommassa eteenpäin.

![image](https://github.com/user-attachments/assets/07c8e5e2-0491-45ad-951d-0e001dd5b04e)

Seuraavaksi aloin luomaan nettisivua tavallisena käyttäjänä ohjeiden mukaan, eikä se heti onnistunut.

![image](https://github.com/user-attachments/assets/8c128aef-85e7-493c-b213-60bf28685d0e)

Veikkasin tässä vaiheessa, että ohje on minulle väärä ja aloin etsiä lisää tietoa netistä. Löysin Reintechin ohjeen, jossa kansio luotiin /var/www/ kansioon, joten testasin sitä, mutta sama ongelma, ei lupaa luoda kansiota. (Lähde: Reintech Media, https://reintech.io/blog/configuring-apache-virtual-hosts-debian-12)

![image](https://github.com/user-attachments/assets/e5e6d14d-fa30-4a1a-a311-38dce3fa2884)

Tässä vaiheessa kello oli 23:01, ja oli aika jättää ihmettelyt hautumaan ajatuksiin ja lopettaa hommat yhdeltä illalta.

## 9.9.2024

> Klo 17:46

Virtuaalikone tulille ja `sudo apt-get update`. Seuraavaksi etsin netistä apuja uuden nimipohjaisen virtual hostin tekoon, ja löysin Reintechin ohjeen, jonka mukaan aloin hommia tekemään. (lähde: Arthur C. Codex, https://reintech.io/blog/configuring-apache-virtual-hosts-debian-12)

Reintechin ohjeessa kansio luodaan /var/www/ kansioon, kun Teron ohjeessa kansio luodaan kotikansioon. Tässä vaiheessa sain ajatuksen, että pystyykö Teron ohjeen mukaan sittenkin tekemään, mutta niin että luo kansion omaan kotikansioon, joten yritin sitä, eikä tässä kohtaa tullut herjaa enää oikeuksista.

![image](https://github.com/user-attachments/assets/63cd4cb6-1427-4125-863d-3d2c9195a951)

Jatkoin siis Teron ohjeella, ja kävin ensin vaihtamassa hattu.example.com.conf -tiedostoon oikean polun. 

![image](https://github.com/user-attachments/assets/19eaa223-6e93-4b9c-90bf-70b654743632)

Jatkoin Teron ohjeen mukaan ja käynnistin apache2 uudestaan.

![image](https://github.com/user-attachments/assets/89ac4631-365b-41a4-aaab-9c7790489889)

Tarkistin vielä, tekikö komento `echo hattu > /home/erikak/publicsites/hattu.example.com/index.html` mitään, ja tekihän se.

![image](https://github.com/user-attachments/assets/eb65bd0b-cbc2-4d7d-aa5a-28879c3ffea1)

Seuraavaksi testasin curlilla toimintaa.

![image](https://github.com/user-attachments/assets/952ecb48-96ab-4811-9a3d-3505a0bffc44)

Kävin lisäämässä hattu.example.comin hostiksi ohjeen mukaan.

![image](https://github.com/user-attachments/assets/efad0662-2bca-4a89-a350-75882a738348)

Selaimen kautta testattuna tulos oli sama, localhost näytti sanaa "Default" ja hattu.example.com sanaa "hattu", ja ilmeisesti ohjeen mukaan niin piti ollakin. Seuraavaksi lähdin selvittämään, miten saan localhostin palauttamaan hattu.example.comin. Tässä vaiheessa piti lukea monta kertaa tehtävänantoa, enkä ole varma, onko ideana nimenomaan se, että localhost palauttaa hatun, vai riittääkö tämä, että molemmat sivut toimivat.

Kävin ensin kuitenkin korjaamassa hattu.example.comin etusivun sisältöön näkyviin hattu.example.comin. Tein sivun Tero Karvisen ohjeen mukaan (lähde: Tero Karvinen, https://terokarvinen.com/2012/short-html5-page/).

![image](https://github.com/user-attachments/assets/1d33fdc3-d86f-42dd-aeb3-bc3baa6360bb)

Tätä en saa kuitenkaan curlilla tulostumaan, vaan edelleen tulostuu pelkkä "hattu". Jostain syystä olen onnistunut luomaan kaksi index.html -tiedostoa, sillä luulin muokkaavani oikeaa tiedostoa micro -komennolla, joka loikin uuden tiedoston.

![image](https://github.com/user-attachments/assets/f02c9050-a2ea-4836-bbc3-4dccf54303dd)

Poistin toisen index.hmtl -tiedoston komennolla `rm index.html`, ja katsoin kumpi tiedosto jäi kansioon. Tässä vaiheessa huomasin virheeni, eihän tiedostot olleetkaan saman nimisiä, vaan minulla oli kirjoitusvirhe tiedostonnimessä.

![image](https://github.com/user-attachments/assets/637e5c9d-9a72-4fc5-9c0d-39ea824e7c38)

Vaihdoin jäljelle jääneen tiedoston nimen oikeaksi, ja nyt tiedosto näytti oikealta.

![image](https://github.com/user-attachments/assets/3cb437ac-5ecc-4ddc-8db2-7a158e1f1dce)

Kokeilin curlia uudestaan, ja nyt sivu näkyi kuten piti. Testasin näkymän vielä selaimen kautta.

![image](https://github.com/user-attachments/assets/62bee2c9-f735-49a2-9403-cbb5c6a237b6)

![image](https://github.com/user-attachments/assets/cb448800-9839-46c0-ae81-341065340e61)

Luin tehtävänannon monta kertaa uudestaan, ja päädyin siihen tulokseen, että tarkoituksena ei ole, että localhost palauttaisi myös hattu.example.comin sivun, eli oletan että tehtävä on tässä kohtaa valmis.

## e) Tee validi HTML5 sivu

> Klo 18:30

Avasin localhost -osoitteen sivun, johon aloin rakentamaan yksinkertaista HTML5 -sivua Tero Karvisen ohjeen mukaan (lähde: Tero Karvinen, https://terokarvinen.com/2012/short-html5-page/).

![image](https://github.com/user-attachments/assets/00d88879-6c16-476e-9afc-96b15f918b6b)

Muutokset eivät kuitenkaan näkyneet selaimen kautta tarkistaessa, vaan siellä näkyi edelleen sana "Default". Curlilla testatessa tehdyt muutokset kuitenkin näkyivät.

![image](https://github.com/user-attachments/assets/ad765fa5-bd1d-4adf-bcf7-3f45093348da)

Kokeilin seuraavaksi restartata apachen, ja testasin, toimiko muutettu sivu vieläkään selaimessa. Ilmeisesti vika oli selaimessa, sillä päivitys ei auttanut, mutta yksityisen ikkunan avaamisen jälkeen localhost vastasi muutetulla sivulla. 

![image](https://github.com/user-attachments/assets/af9c8250-1769-47cd-96f7-36a2fc68186c)

Testasin sivun osoitteen https://validator.w3.org kautta, ja sain yhden varoituksen sekä yhden infon.

![image](https://github.com/user-attachments/assets/bba72a39-d977-4240-a17c-df30d38883c3)

Lisäsin html -tagiin kieliversion, ja kokeilin toimiiko meta -tagi ilman kauttaviivaa, ja kaikki OK!

![image](https://github.com/user-attachments/assets/8af04925-b035-4180-9bbf-70a2a718dd3f)

## f) curl & curl -l'

> Klo 

Pienen tauon jälkeen jatkoin viimeistä tehtävää.

Curlia on käytetty tämän viikon kotitehtävien kanssa moneen kertaan, mutta esimerkiksi sillä voi testata ilman graafista nettiselainta, mitä jokin sivu pitää sisällään, esimerkiksi localhost.

![image](https://github.com/user-attachments/assets/70dab442-f3b3-4cb3-a8a5-e1bf0c8208f9)

Curlilla on monia eri käyttötarkoituksia, muitakin kuin vain sivun näyttäminen. Löysin GeeksforGeeksin sivuilta aiheesta hyvän artikkelin (lähde: GeeksforGeeks, https://www.geeksforgeeks.org/curl-command-in-linux-with-examples/), mutta siellä ei valitettavasti selvinnyt -l komennon tarkoitusta. 

Etsin tietoa seuraavaksi terminaalista, komennolla `man curl`. 

