
# h1 Oma Linux

## x)  Lue ja tiivistä

### Raportin kirjoittaminen (lähde: Tero Karvinen https://terokarvinen.com/2006/raportin-kirjoittaminen-4/)

- Raportointia kannattaa tehdä samalla kun tekee, jotta mahdolliseten ongelmatilanteiden selvittäminen on helpompaa ja nopeampaa.
- Raportin tulee olla toistettava, eli kenen tahansa muun tekemänä, samassa ympäristössä, tulee saada aikaan samat tulokset.
- Raportin tulee myös olla täsmällinen, eli pienetkin tapahtumat kannattaa raportoida. Epäonnistumisissa tärkeää on kuvata tilanne tai virheilmoitus mahdollisimman tarkkaan.
- Raportista tulee luettavampi, kun sen kirjoittaa käyttäen esimerkiksi väliotsikoita, eikä kirjoitusvirheitä ole.
- Lähteisiin pitää viitata myös raporttia tehdessä.
- Raporttia tehdessä ei saa kirjoittaa hölynpölyä ja väittää tehneensä esimerkiksi testejä joita ei ole oikeasti tehnyt, sillä raportti ei ole silloin enää toistettava.

### What is Free Software? (lähde: Free Software Foundation https://www.gnu.org/philosophy/free-sw.html)

Free software, eli vapaasti suomennettuna vapaa ohjelmisto, on lyhyesti sanottuna vapaasti kenen tahansa käyttäjän käytettävissä oleva ohjelmisto. Ohjelma voidaan määritellä vapaaksi, mikäli kaikki neljä ennalta määriteltyä vapautta täyttyvät.
- Vapaus 0 on vapautta ajaa ohjelmistoa haluamallaan tavalla mitä tahansa tarkoitusta varten, tai esimerkiksi vapautta olla ajamatta ohjelmistoa ollenkaan.
- Vapaus 1 on vapautta tutkia ohjelmiston toimintaa, ja muokata toimimaan eri tavalla. Tässä vapaudessa ehtona on vapaa pääsy lähdekoodiin.
- Vapaus 2 on vapautta jakaa kopioita ohjelmistosta avuksi kenelle tahansa muulle. 
- Vapaus 3 on vapautta jakaa kopioita ohjelmistosta, muutoksilla tai ilman, maksutta tai maksullisena. Myös tässä vapaudessa ehtona on vapaa pääsy lähdekoodiin.

## a) Virtuaalikoneen ja Linuxin asennus

### Tietokoneen tiedot

Suoritin: Intel(R) Core(TM) i5-6440HQ CPU @ 2.60GHz 2.60 GHz

RAM: 16,0 Gt

Järjestelmätyyppi: 64-bittinen käyttöjärjestelmä, x64-suoritin

Windowsin versio: Windows 10 Pro, 22H2

### Asennukset

Aloitin 2024-08-22 klo 18:50 asentamaan virtuaalikonetta (Oracle VM VirtualBox) Tero Karvisen ohjeen (https://terokarvinen.com/2021/install-debian-on-virtualbox/) mukaan.

VirtualBoxin asennusohjelma ilmoitti puuttuvista paketeista, jatkoin silti asennusta.

![image](https://github.com/user-attachments/assets/d941d409-1cda-4994-8b96-5efec264de7e)

Latasin myös Debian Live -levykuvan (debian-live-12.6.0-amd64-xfce.iso) tietokoneelle. Pätkivän netin takia latausta piti paristi jatkaa uudestaan, ja se kokonaisuudessaan kesti aika kauan.

Uuden virtuaalikoneen luonti onnistui klo 19:15. Boottauksessa ei ollut ongelmia, ja olin Teron ohjeesta poiketen valinnut Debianin levyn koneeseen jo luontivaiheessa:

![image](https://github.com/user-attachments/assets/5deb3251-7e8b-4284-85ef-cbf1207894dd)

Testauksessa Firefox -nettiselain aukesi normaalisti ja hakuun pystyi kirjoittamaan näppäimistöllä (ilman ääkkösiä tosin). Selain avasi valitun sivun normaalisti, eli kaikki toimi kuten pitikin.

Asensin Debianin samaisen Teron ohjeen mukaan, eikä ongelmia ilmennyt. Boottauksen jälkeen tuli esiin kirjautumisikkuna, jonka kautta kirjautuminenkin onnistui. Testasin vielä nettiselaimen toiminnan, ja kaikki toimi kuten pitikin. Klo 19:40 kaikki asennukset olivat purkissa.

### Ensiaskeleet Linuxilla

Samaisen Tero Karvisen ohjeen mukaan tein vielä "kaiken päivityksen", asensin palomuurin ja laitoin sen päälle. Boottauksen jälkeen kirjauduin sisään, eikä ongelmia vieläkään ilmennyt. Hommat siis kunnossa, mutta koska koko asennusprosessi oli itselle täysin uutta ja hyvin jännittävää, unohtui raportoinnista kuvakaappaukset itse asennusvaiheesta täysin.

Kiinnosti heti hieman testata terminaalia, ja tottakai elokuvien ystävänä Matrix -toiminto (lähde: https://itsfoss.com/funny-linux-commands/) piti testata ensimmäisenä.

![image](https://github.com/user-attachments/assets/4d415d43-1ce8-424e-9c08-b477e7f2ddaf)

Sekin toimi vallan mainiosti!

- Erika Koskinen
---

Lisätty 27.8.2024 kuva ISO Imagen valinnasta jo virtuaalikoneen luonti vaiheessa.

Tätä dokumenttia saa kopioida ja muokata GNU General Public License (versio 2 tai uudempi) mukaisesti. http://www.gnu.org/licenses/gpl.html

Pohjana Tero Karvinen 2024: Linux Palvelimet 2024 alkusyksy, https://terokarvinen.com/linux-palvelimet/. 
